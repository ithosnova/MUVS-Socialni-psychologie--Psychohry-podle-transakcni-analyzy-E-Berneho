\chapter{Eric Berne}

Eric Berne byl americký lékař, psychoterapeut a
psychiatr původem z Kanady.
Narodil se 10. května 1910 v Montrealu, vlastním jménem Eric Lennanrd Berstein.
Jeho matka byla učitelka a novinářka a otec byl lékař.

V roce 1935 absolvoval medicínu na McGillově univerzitě, následnou praxi absolvoval na univerzitě Yale v oboru psychiatrie.
Mezi lety 1938 a 1940 působil v sanatoriu doktora Ringa v Arligton Heights v Massachusetts. 
Následně do roku 1943 působil současně v sanatoriu v Connecticutu a v nemocnici Mount Sinai v New Yorku. 
V roce 1941 Berne začal studovat psychoanalýzu pod vedením Paula Federna.
Během druhé světové války působil jako armádní psychiatr v několika armádních nemocnicích v různých částech Spojených států. 
Nakonec se po válce usadil v Kalifornii ve městě Carmel.

Mezi roky 1947 - 1949 dokončoval svá psychoanalytická studia pod americkým psychoanalytikem německého původu Erikem Eriksonem.
Od roku 1950 působil jako psychiatr v nemocnici Mount Zion v San Francisku. 
A od roku 1951 současně působil i na armádní klinice v San Francisku. 
Mimo tato působiště vedl mezi roky 1949 a 1964 také svoji soukromou praxi v San Francisku i ve městě Carmel.\\

Eric Berne byl třikrát ženatý. S první ženou Ruth Manningovou měl dceru Ellen a syna Petra. 
Rozvedli se v roce 1946. S druhou ženou Dorothy DeMass Way měl syny Erika juniora (Ricky) a Terence (Terry).
Manželé byli od roku 1949 do roku 1964. 
V roce 1967 si vzal svoji třetí ženu Terre Peterson Rosenkrantz, se kterou se rozvedli na začátku 1970.\\

Osobnost Berna byla složitá. Jeho sestra popisovala, že již v mládí dokázal hodiny pozorovat alkoholiky v přístavu. 
Lidé ho označovali za hravého, zvědavého, ďábelského, geniálního, plachého, zapáleného, podporujícího. 
Společnost měla tendenci Berna buď milovat nebo nenávidět.
S jistotou můžeme říct, že měl smysl pro humor a provokaci. Pracoval velmi tvrdě, ale dokázal se i bavit. Po pravidelných týdenních seminářích v San Francisku hrával s přáteli poker, a o nedělích si užíval se svými dětmi carmelské pláže.

Eric Berne zemřel na infarkt ve věku 60 let 15. července 1970. \cite{berne_biography_official, berne_biography_eata, berne_wikipedia}

